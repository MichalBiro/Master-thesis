Firma Photoneo vyvinula vlastného robota s kinematickou štruktúrou SCARA umiestneného na mobilnom podvozku, ktorý je určený na rôzne operácie v logistike ako je napríklas vyberanie a prekladanie rozličného tovaru. Robot pozostáva z 3 rotačných kĺbov a jednej posuvnej osi. V praxi je pracovný priestor robota často prispôsobený tak, aby pohyb robota nespôsobil kolíziu s prostredím alebo s prenášaným tovarom. V prípade väčších rozmeroch prenášaných predmetov nemusí byť takýto pracovný priestor dosiahnutý a je potrebné riešiť úlohu plánovania trajektórie. Cieľom práce je navrhnúť taký, algoritmus plánovania trajektórie, ktorý bude zohľadňovať prostredie a reálny tvar prenášaného tovaru. Práca bude vypracovaná v spolupráci s firmou Photoneo s.r.o.

